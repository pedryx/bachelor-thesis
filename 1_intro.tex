\chapter{Úvod}

Vytváření her je komplexní proces, který zahrnuje mnoho fází, včetně prototypování a iterací. Často se ocitneme v situaci, kdy je nezbytné výrazně upravit již existující kód. Z tohoto důvodu je klíčová vysoká flexibilita architektury kódu.

Jedním z přístupů k řešení tohoto problému je využití návrhového vzoru Component, který poskytuje vysokou míru flexibility. Tento návrhový vzor je běžně používán v herních frameworcích a enginech, jako je například Unity (koncept MonoBehaviour) nebo MonoGame (koncept GameComponent). Návrhový vzor Component je dobře představen v knize Game Programming Patterns~\cite{nystrom2014game}.

Nicméně existují pokročilejší přístupy, které mohou nabídnout ještě lepší flexibilitu a výkon. Jedním takovím je návrhový vzor Entity-Component-System (ECS).  I přesto, že se v současné době nepoužíva tak často jako návrhový vzor Component, tak nabízí značné výhody při tvorbě her. Proto se na něj v této práci zaměříme. Tento návrhový vzor je dobře rozebrán v sérii článků s názvem ECS back and forth~\cite{Caini_2019}.

\section{Entity-Component-System}
ECS je návrhový vzor používaný pro vývoj her. Jeho základními stavebními kameny jsou entity, komponenty a systémy.

\begin{enumerate}
    \item \textbf{Entita (Entity):} Reprezentuje objekt v herní scéně, může být cokoliv od hráče po strom nebo zvíře.
    \item \textbf{Komponenta (Component):} Entita je složena z komponent, které ji popisují. Komponenty obsahují pouze data a žádnou herní logiku. Například hráč může mít komponentu Control, která popisuje, jak se ovládá, strom může mít komponentu Resource, která popisuje, kolik dřeva hráč získá, pokud jej pokácí, a zvíře může mít komponentu PathFollow, která popisuje cestu, po které se pohybuje. Všechny tři entity mohou mít komponenty Appearance, která popisuje, jak daný objekt vypadá, a Position, popisující, kde se daný objekt nachází v herní scéně. Dále hráč a zvíře mohou mít komponentu Movement, popisující jejich pohyb.
    \item \textbf{Systém (System):} Obsahuje herní logiku. Systémy pracují nad určitou množinou komponent. V každé iteraci vezmou všechny entity obsahující tuto množinu komponent a provedou nad nimi určité operace. Například:
    \begin{itemize}
        \item \textbf{InputSystem:} Pracuje nad entitami s komponentami Control a Position, řídí logiku jejich ovládání.
        \item \textbf{PathMovementSystem:} Pracuje nad entitami s komponentami PathFollow a Movement, řídí logiku jejich pohybu po cestě.
        \item \textbf{RenderSystem:} Pracuje nad entitami s komponentou Appearance a řídí logiku jejich vykreslení.
    \end{itemize}
\end{enumerate}

ECS nejenže poskytuje vysokou flexibilitu, ale také vyniká v oblasti výkonu. Jeho flexibilitu a výkon si více rozebereme v~\cref{chap:ecs} \xxx{poresit sklonovani u linku}. Mezi cíle této práce bude patřit prozkoumat možnosti, které tento návrhový vzor přináší, a ukázat výhody, které nám ECS může poskytnout v porovnání s návrhovým vzorem Component.

\section{ECS knihovny}
Aby bylo možné efektivně využívat návrhový vzor ECS, je nezbytné implementovat odpovídající infrastrukturu. Samotná implementace této infrastruktury představuje obtížnou a časově náročnou úlohu, což vede mnoho vývojářů k volbě již existujících knihoven implementujících infrastrukturu pro tento návrhový vzor.

V této práci se zaměříme na knihovny pro programovací jazyk C\#, neboť se jedná o programovací jazyk běžně používaný pro hry a aplikace. I když se omezíme pouze na C\#, existuje velké množství těchto knihoven.

Jedním ze způsobů jak si vývojáři mohou vybrat ECS knihovnu je použít porovnání. CSharpECSComparison~\cite{CSharpECSComparison} je projekt na platformě GitHub, který porovnává populární ECS knihovny pro C\# na základě funkcionalit, vlastností a závislostí. Vývojář by si tedy mohl říci, které vlastnosti a funkcionality by od takové knihovny požadoval a na základě toho si vybrat. Ovšem možnosti co nám jednotlivé ECS knihovny nabízejí se tolik neliší, proto dává smysl porovnávat jednotlivé knihovny na základě výkonu. Bohužel CSharpECSComparison nám neposkytuje žádné informace o výkonu jednotlivých knihoven.

Ecs.CSharp.Benchmark~\cite{EcsCsharpBenchmark} je projekt na platforme GitHub, který provádí jednoduché výkonnostní testy ECS knihoven pro C\#. Výsledky těchto testů mohou být užitečné při výběru knihovny na základě výkonu. Problém však může spočívat v tom, že tyto testy jsou příliš jednoduché. Každý test, který Ecs.CSharp.Benchmark provádí, pracuje pouze s velmi jednoduchými komponentami, kde každá komponenta obsahuje pouze jedno celé číslo. Testy jsou rozděleny do několika sad. První sada vytváří entity s těmito komponentami. Druhá sada spouští jednoduché systémy, které pouze sčítají výše zmíněná celá čísla na těchto komponentách.

Jelikož jsou testy příliš jednoduché, v případě rozsáhlejšího projektu, jako je hra, by se výsledky mohly lišit. Jednotlivé entity mohou mít velké množství komponent, z nichž každá může být složitější. Systémy mohou být také mnohem komplexnější a provádět mnohem složitější úkoly než pouhé sčítání celých čísel.

Jedním ze způsobů, jak by bylo možné lépe porovnat výkon jednotlivých ECS knihoven, by bylo vytvoření hry, na které by bylo možné měřit výkon jednotlivých knihoven. Taková hra by musela být nezávislá na konkrétní ECS knihovně. Měla by také obsahovat netriviálně velký svět s větším počtem entit. To by nám umožnilo lépe provádět měření. Jedním z cílů této práce bude vytvoření takovéto hry.

Poté, co budeme mít tuto hru k dispozici, bude možné vytvořit výkonnostní test, který by dokázal změřit výkon příslušné ECS knihovny na této hře. Pomocí tohoto testu bude možné udělat výkonostní porovnání jednotlivých ECS knihoven. Vytvoření tohoto porovnání bude dalším cílem této práce.

Zároveň takto vytvořená hra pro nás bude velice užitečná neboť nám pomůže při průzkumu možností návrhové vzoru ECS, což je jedním z cílů této práce.

\section{Abstrakční vrstva}
Vzhledem k tomu, že plánovanou hru budeme chtít využít k porovnávání různých ECS knihoven, je nezbytné navrhnout ji tak, aby fungovala nezávisle na konkrétní ECS knihovně. S ohledem na odlišné API jednotlivých ECS knihoven je nezbytné vytvořit abstrakční vrstvu pro ECS. Pro každou knihovnu, kterou budeme chtít porovnávat, poskytneme implementaci této vrstvy. Samotná hra poté pracuje s touto abstrakční vrstvou.

Vytvoření takovéto vrstvy představuje netriviální úkol, navzdory podobnosti rozhraní jednotlivých ECS knihoven. Významný rozdíl spočívá v rozhraní systémů, které se výrazně liší mezi jednotlivými knihovnami.

\section{Cíle práce}
Pro shrnutí, tato práce bude mít následující cíle:
\begin{enumerate}
    \item[h1)] Vytvořit hru pomocí ECS, která bude nezávislá na konkrétní ECS knihovně.
    \item[h2)] Pomocí vytvořené hry porovnat relativní výkon populárních ECS knihoven pro programovací jazyk C\#.
\end{enumerate}
S využitím této hry také budeme chtít:
\begin{enumerate}
    \item[v1)] Prozkoumat možnosti návrhového vzoru ECS.
    \item[v2)] Ukázat výhody, které nám ECS může nabídnout oproti návrhovému vzoru Component.
\end{enumerate}














\iffalse
\chapwithtoc{Introduction}

Introduction should answer the following questions, ideally in this order:
\begin{enumerate}
\item What is the nature of the problem the thesis is addressing?
\item What is the common approach for solving that problem now?
\item How this thesis approaches the problem?
\item What are the results? Did something improve?
\item What can the reader expect in the individual chapters of the thesis?
\end{enumerate}

Expected length of the introduction is between 1--4 pages. Longer introductions may require sub-sectioning with appropriate headings --- use \texttt{\textbackslash{}section*} to avoid numbering (with section names like `Motivation' and `Related work'), but try to avoid lengthy discussion of anything specific. Any ``real science'' (definitions, theorems, methods, data) should go into other chapters.
\todo{You may notice that this paragraph briefly shows different ``types'' of `quotes' in TeX, and the usage difference between a hyphen (-), en-dash (--) and em-dash (---).}

It is very advisable to skim through a book about scientific English writing before starting the thesis. I can recommend `\citetitle{glasman2010science}' by \citet{glasman2010science}.
\fi